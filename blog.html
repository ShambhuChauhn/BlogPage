<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">

    <title>Document</title>
</head>

<body>
    <main>
        <div style="padding: 5%;">
            <h1><U> <i>
                        <center>विजयादशमी</center>
                    </i></U></h1>
            <p>
                <strong>दशहरा ( विजयादशमी ) </strong>हिन्दुओं का एक प्रमुख त्योहार है। अश्विन मास के शुक्ल पक्ष की दशमी
                तिथि को इसका
                आयोजन होता है। भगवान राम ने इसी दिन रावण का वध किया था तथा देवी दुर्गा ने नौ रात्रि एवं दस दिन के युद्ध
                के उपरान्त<strong> महिषासुर</strong> पर विजय प्राप्त की थी। इसे असत्य पर सत्य की विजय के रूप में मनाया
                जाता है। इसीलिये
                इस दशमी को <strong> 'विजयादशमी'</strong> के नाम से जाना जाता है
            </p>
            <center>
                <img src="./image/dussehra.jpeg" alt="dussehra" width="45%" height="auto">
            </center>
            <P>इस दिन लोग शस्त्र-पूजा करते हैं और नया कार्य प्रारम्भ करते हैं (जैसे अक्षर लेखन का आरम्भ, नया उद्योग
                आरम्भ, बीज बोना आदि)। ऐसा विश्वास है कि इस दिन जो कार्य आरम्भ किया जाता है उसमें विजय मिलती है। प्राचीन
                काल में राजा लोग इस दिन विजय की प्रार्थना कर रण-यात्रा के लिए प्रस्थान करते थे। इस दिन स्थान-स्थान पर
                मेले लगते हैं। <strong> रामलीला </strong> का आयोजन होता है।</P>
            <center>
                <img src="./image/22-1.jpg" alt="RamLila" width="45%" height="auto">
            </center>
            <p>
                दशहरे का उत्सव शक्ति और शक्ति का समन्वय बताने वाला उत्सव है। नवरात्रि के नौ दिन जगदम्बा की उपासना करके
                शक्तिशाली बना हुआ मनुष्य विजय प्राप्ति के लिए तत्पर रहता है। इस दृष्टि से दशहरे अर्थात विजय के लिए
                प्रस्थान का उत्सव का उत्सव आवश्यक भी है।

            </p>
            <center>
                <img src="./image/Dussehra.jpg" alt="dussehra" width="45%" height="auto">
            </center>
            <p>भारतीय संस्कृति सदा से ही वीरता व शौर्य की समर्थक रही है। प्रत्येक व्यक्ति और समाज के रुधिर में वीरता
                का प्रादुर्भाव हो कारण से ही दशहरे का उत्सव मनाया जाता है। यदि कभी युद्ध अनिवार्य ही हो तब शत्रु के
                आक्रमण की प्रतीक्षा ना कर उस पर हमला कर उसका पराभव करना ही कुशल राजनीति है। भगवान राम के समय से यह दिन
                विजय प्रस्थान का प्रतीक निश्चित है। भगवान राम ने रावण से युद्ध हेतु इसी दिन प्रस्थान किया था। मराठा रत्न
                छत्रपती शिवाजी महाराज ने भी औरंगजेब के विरुद्ध इसी दिन प्रस्थान करके हिन्दू धर्म का रक्षण किया था।
                भारतीय इतिहास में अनेक उदाहरण हैं जब हिन्दू राजा इस दिन विजय-प्रस्थान करते थे।</p>
        </div>
    </main>

</body>

</html>